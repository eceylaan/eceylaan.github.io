<!DOCTYPE html>
<html lang="tr">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>PARİS’TE GEZİLECEK YERLER</title>
  
  <style>
    table, th, td {
      border:1px solid black;
    }
    </style>

</head>
<body>
  <a href="/">Anasayfa'ya geri dön</a> 
  <h1>PARİS’TE GEZİLECEK YERLER</h1>
  <hr>
  <p>“Aşıklar Şehri”nden tutun da “Işıklar Şehri”ne Paris’e yakıştırılan birçok 
    klişe var. Çoğu şehre ayak basıp da kentsel estetik, yemek kültürü gibi kavramlarla 
    burada tanışan Amerikalı şıpsevdilerin gözünden dünyaya yayılmış etiketler. Paris’e 
    ilk gidişlerimde “Biraz abartmıyorlar mı?” dediysem de, Fransa’da yaşadığım iki senenin 
    ve 6-7 Paris ziyaretinin ardından ben de Parisseverler tarikatına yazıldım ve bugün bana 
    “Avrupa’nın bir başkenti olsaydı neresi olurdu?” diye sorsanız gözüm kapalı Paris derdim.</p>
  <p>Bununla beraber Paris’in aşırı romantize edildiği, bunun da yüksek beklentilerle 
    gelenleri hayal kırıklığına uğrattığı da bir gerçek. “Paris Sendromu” olarak tıp literatürüne 
    bile geçmiş, daha çok Japon turistlerde görünen bir rahatsızlık bile varmış! Bazıları öyle hayal 
    kırıklığına uğruyormuş ki her sene Japon konsolosluğu psikolojisi bozulan 20-25 kişiyi eve 
    yollamak zorunda kalıyormuş. Halüsinasyon, baş dönmesi, panik atak ve terleme gibi semptomları 
    varmış. Unutmayın, günün sonun da Paris de bir metropol ve kaldırımlarda köpek kakasından metroda 
    müzede aşırı kalabalıklara tüm büyük şehirlerdeki sıkıntılar burada da mevcut.</p>
  <p>Sizin için hem şehrin keyfileri hem de demirbaşlarını kapsayan rotalar hazırladık. 
    Kolaylık olması için Paris planını günlere bölerek anlattık ama tabi ki siz her zaman yap 
    boz gibi parçaları kendiniz birleştirebilirsiniz. Bon voyage!</p>

    <img src="/assets/img/eiffel-kulesi-1.jpeg" alt="Eyfel Kulesi">
    <h2>Paris Seyahati Planlaması- Gitmeden Önce</h2>
    <h3>Paris’e Ne Zaman Gidilir?</h3>
    <table>
        <td>Sonbahar: Şehrin en yoğun sezonu okula dönüş anlamına gelen sonbahar. 
          Bu dönem Noel’in yaklaştığı, tiyatroların, konserlerin full çektiği dönem. 
          Bir yandan da hem şehrin folyaj dönemi, hem de sıcaklıkların bol bol yürümek 
          için ideal olduğu zaman.</td>
        <td>İlkbahar: Sonbahar gibi sıcaklıkların bol bol gezmeye müsait olduğu keyifli 
          bir dönem. Özellikle de Mart ayındaki manolya mesvimine veya Nisan ayındaki kiraz 
          ağacı dönemine denk gelirseniz şehrin pembelere büründüğü harika kareler yakalarsınız.</td>
        <td>Yaz: Sıcaklıkların yüksek olduğu, okullar tatilde olduğu için şehrin neredeyse yarısının 
          Paris’te değil Fransa’nın güneyinde olduğu, şehrin turistlere kaldığı ama yine çok kalabalık 
          olduğu dönem.</td>
        <td>Kış: Şehri gezmenin en elverişsiz olduğu, havaların buz kestiği dönem. Strasbourg veya Colmar 
          gibi Noel pazarları ile de ünlü olmayan bir şehir olduğu için kışın Paris’in bir esprisi yok. 
          Bizce diğer seçenekler arasında son tercih.</td>
      </tr>
    </table>
    <h3>Paris’e Ne Kadar Zaman Ayırmalı?</h3>
    <p>Bizce Paris’e en az bir hafta ayırmak lazım. 3 gece 4 gün süren bir program ne şehrin keyfini çıkarmak 
      ne de görülecek yerleri hakkıyla gezmeye yeterli gelmeyecektir. Bir de çocuğunuz varsa şehrin dışındaki 
      Disneyland’e gidip gelmek bile bir gününüzü yiyecek. O yüzden en az 1 hafta kalmayı hedefleyin.</p>

      <h3>Paris'te Gezilecek Yerler</h3>
     <hr>
     <table style="width:100%">
      <tr>
        <td>Trocadéro Meydanı</td>
        <td>Eyfel Kulesi</td>
        <td>Pont d’Iéna</td>
        <td>Champ De Mars</td>
        <td>Alexandre III Köprüsü</td>
        <td>Montaigne Caddesi</td>
        <td>Champs Élysée</td>
        <td>Lido</td>
      </tr>
      <tr>
        <td>Louvre Müzesi</td>
        <td>Arc de Triomphe du Carrouselı</td>
        <td>Orangerie Müzesi</td>
        <td>Jeu de Paume</td>
        <td>Palais-Royal</td>
        <td>Galerie Vivienne</td>
        <td>Galerie Véro-Dodat</td>
        <td>Concorde Meydanı</td>
      </tr>
      <tr>
         <td>Place Vendôme</td>
         <td>BNF Richelieu Site</td>
         <td>Palais Garnier</td>
         <td>Galeries Lafayette</td>
         <td>Saint Germain</td>
         <td>Orsay Müzesi</td>
         <td>Notre Dame Katedrali</td>
         <td>Ile de la Cite</td>
      </tr>
      <tr>
         <td>Shakespeare And Company</td>
         <td>Sainte Şapeli</td>
         <td>Conciergerie</td>
         <td>Pont Neuf</td>
         <td>Hôtel de Ville</td>
         <td>Le Marais</td>
         <td>Rodin Müzesi</td>
         <td>Montmartre</td>
      </tr>
    </table>
    <h2>1.Paris’in İkonlarını Keşfederek Başlayın</h2>
    <p>Nasıl Planlamalı? Paris’teki ilk gününüzü sizi hemen şehrin en ünlü simaları 
      olan Eyfel Kulesi, Zafer Takı ve Champs Élysée ile tanıştırıyoruz. Böylece tek 
      kalemde şehrin ikonlarına tik atmış olursunuz. Ne kadar vaktinizin olduğuna ve önceliklerinize 
      göre bu programı isterseniz tekne turu, Eyfel altında bir piknik ya da gece bir Lido şovu ile 
      süsleyebilirsiniz.</p>
    <h3>1.1 Eyfel Kulesi’ni Trocadéro Meydanı’ndan Selamlayarak Gezinize Başlayın</h3>
    <img src="/assets/img/Eyfel Kulesi-2.jpeg" alt="">
    <p>Paris’i gezmeye tabi ki Fransa’nın sembolü haline gelen Eyfel Kulesi’nden başlıyoruz.
      Direkt kulenin ayağına gitmektense 6 ya da 9 numaralı metroya binip önce Eyfel Kulesi’ni 
      karşıdan gören ve dünyanın en çok fotoğraflanan meydanlarından biri olan Trocadéro Meydanı’na 
      gelin. Trocadéro Meydanı sağlı sollu çevreleyen yapı Chaillot Sarayı. İsterseniz burada Eyfel’e 
      karşı bir kahve içebilirsiniz.</p>
    <p>Meydandan Eyfel’e kadar devam eden Trocadéro Bahçeleri’ni yürüyün. Burasının eğimli yapısının 
      yarattığı perspektifi sayesinde insanların kolu bacağı girmeden güzelce Eyfel fotoğrafları çekme 
      şansınız olur. Sonra boş fotoğraf yakalamak zor olacak. Ayrıca Eyfel’e yürürken köprü vasıtasıyla 
      Seine Nehri’ni geçeceksiniz. Karşıya geçmeden önce nehir kenarında arkada insan olmadan tekrar kuleyi 
      görüntüleme şansınız olacak. Köprüyü geçer geçmez de Eyfel Atlıkarıncası’nı göreceksiniz</p>  
    <h3>1.2 Paris’in Demir Lady’si Eyfel Kulesi’ne Çıkmak Ya Da Çıkmamak?</h3>
    <img src="/assets/img/eiffel-kulesi-paris-3.jpeg" alt="">
    <p>1889’da inşa edildiğinde Parisliler Eyfel Kulesi’ni bir çirkinlik abidesi olarak görmüş. Kimisi 
      onu devasa bir sokak lambasına kimisi fabrika bacasına benzetmiş. 🙂 Paris’in silüetini bozacağı 
      düşünülerek bir imza kampanyası başlatılmış ama kuleden kurtulmayı başaramamışlar. Şimdi eski 
      topraklardan hala çatlak sesler yükselse de genelde Fransızlar arasında bir gurur kaynağı olarak görülüyor. <br>
      <br>
      Eyfel Kulesi’ni ziyaret ederken iki seçeneğiniz var: Uzaktan seyretmek ve üzerine çıkmak. Uzaktan seyretmek
      maliyetsiz ve kuyruksuz. Ve bizce içinde Eyfel Kulesi görünen şehir manzaraları daha çok güzel. O yüzden bizim
      tavsiyemiz Eyfel yerine L’Arc de Triomphe’un terasına çıkmanız.  Ama gelişken Fransa’nın ikonun üzerinden Paris’i 
      seyretmek isterseniz de biletinizi önden önden almanız ve uzun kuyruklara razı olmanız lazım.  
    </p>








</body>
</html>