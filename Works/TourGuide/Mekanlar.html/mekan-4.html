<!DOCTYPE html>
<html lang="tr">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>ROMA’DA GEZİLECEK YERLER</title>
  <style>
    table {
      font-family: arial, sans-serif;
      border-collapse: collapse;
      width: 100%;
    }
    
    td, th {
      border: 1px solid #dddddd;
      text-align: left;
      padding: 8px;
    }
    
    tr:nth-child(even) {
      background-color: #dddddd;
    }
    </style>
</head>
<body>
  <a href="/">Anasayfa'ya geri dön</a> 
  <h1>ROMA’DA GEZİLECEK YERLER</h1>
  <hr>
  <img width="600px" src="/assets/img/roma-1.jpeg" alt="Roma-1">
  <p>Roma size hedonizmin doruk dönemi Roma’ya doğru zamanda bir yolculuk yaptırırken bir yandan Rönesans döneminden kalma Barok yapıları ve gezmeye doyum olmayan sokaklarıyla gözlerinizi mest ediyor bir yandan da kendine has lezzetleri ile midenizi hoş tutuyor. Gerçekten de bu combo bu şehirden beklentilerinizi fazlasıyla karşılıyor. Bir şehirde kafanızı çevirip baktığınız her yer mi güzel olur! Roma da olurmuş, geldik, gördük, öğrendik.</p>
  <h2>Roma Seyahati Planlaması - Gitmeden Önce</h2>
  <hr>
  <h3>Roma’ya Ne Zaman Gidilir?</h3>
  <table style="width:100%">
    <tr>
      <td> <h5>Sonbahar:</h5>Ekim-Kasım-Aralık dönemi, hem sıcaklıkların bol bol yürümek için ideal olduğu hem de yavaştan Noel’in yaklaştığı, hem de şehirdeki sosyal etkinliklerin en bol olduğu dönem. Bir yandan da hem şehrin folyaj dönemi olduğundan fotoğrafçılar için ışığın ve renklerin en güzel olduğu zamanlar. Ne yazık ki kalabalıklar yazdan çıkılmış olmasına rağmen hız kesmiyor.</td>
    </tr>
    <tr>
      <td> <h5>İlkbahar: </h5>Sonbahar gibi sıcaklıkların bol bol gezmeye müsait olduğu keyifli bir dönem. Ancak Mart sonu itibariyle Roma’da turist sezonu açılmış oluyor. Haliyle de Nisan ve Mayıs en az bir yaz kadar kalabalık oluyor. Yani bu dönemin tek artısı aşırı sıcakların olmaması.</td>
    </tr>
    <tr>
      <td><h5> Yaz:</h5>Sıcaklıkların en yüksek olduğu, asfaltın yüzünüze doğru ısı yaydığı, okulların tatilde olmasıyla şehrin yerellerinin şehir dışında olduğu, Roma’nın tamamen turistlere kaldığı en kalabalık dönem. Bizce gelmek için uygun bir dönem değil sadece kışa nazaran tercih sebebi olabilir.</td>
    </tr>
    <tr>
      <td> <h5>Kış:</h5>Şehri gezmenin en elverişsiz olduğu, havaların buz kestiği dönem. Bizce kışın Roma’nın hiçbir esprisi yok.</td>
    </tr>
    </table>  
    <br>
    <h3>Roma Kaç Günde Gezilir?</h3>
    <p>Bizce Roma’ya en az bir 4 gün ayırmak lazım. Çünkü daha azı ne şehrin keyfini çıkarmak ne de görülecek yerleri hakkıyla gezmeye yeterli olacaktır</p>

    <h2>Gezilecek Yerler</h2>
    <table>
      <tr>
        <td>Trevi Çeşmesi</td>
        <td>Pantheon</td>
        <td>Navona Meydanı</td>
        <td>Chiesa di Sant’ Ignazio di Loyola</td>
        <td>Hadrian Tapınağı</td>
        <td>Campo de’ Fiori</td>
        <td>Via dei Coronari</td>
        <td>Via del Corso</td>
      </tr>
      <tr>
        <td>Doria Pamphili Gallery</td>
        <td>Galleria Sciarra</td>
        <td>Chiostro del Bramante</td>
        <td>Ponte Umberto I</td>
        <td>Chiostro del Bramante</td>
        <td>Museo Nazionale Romano</td>
        <td>Museo di Roma</td>
        <td>Kolezyum, Roma Forumu, Palatino Tepesi</td>
      </tr>
    </table>
<h2>1. Tarihi Merkezde Gezilecek Yerler</h2>
<p>Eski şehir veya tarihi merkez diyebileceğimiz, birkaç bölgeyi birden kapsayan bu alan Roma’nın turistik merkezi. Roma’nın Barok dönemine ışık tutan yapılardan, en turistik yapılara, popüler ve tarihi restoranlardan önemli caddelere çoğu görülmesi ve gezilmesi gereken yer burada kümeleniyor. Bizce hem çok turistik hem çok kalabalık hem de pahalı olmasıyla ne yeme içme için ne de konaklama için tercih sebebi bir yer değil ancak bir yine de bölgeden favorilerimizi ve keşiflerimizi aşağıda sıraladık. Mutlaka dediklerimizin yanına da bir kalp kondurduk.</p>
<h3>1.1 Trevi Çeşmesi ♥</h3>
<img src="/assets/img/trevi-cesmesi-roma-2.jpeg" alt="Trevi Çeşmesi">
<p>Trevi’de bulunan bu çeşme (Bir diğer adıyla Aşk Çeşmesi) Roma’nın en büyük Barok çeşmesi. Çeşmenin ismi Latince “Trivium” kelimesinden geliyor yani “üç sokağın kesiştiği yer”. Gerçekten de çeşme, De ‘Crocicchi Caddesi, Poli Caddesi ve Delle Muratte Caddesi’nin tam merkezinde yer alıyor. Yüksekliği 26.3 metre ve genişliğiyse 49.15 metre, yani hiç de küçük bir çeşme değil. Çeşmenin ortasında Neptün veya Yunan mitolojisinde belden yukarısı insan, aşağısı ise balık şeklinde tasvir edilen Poseidon Heykeli’ni görüyoruz.</p>
<p>Tarihi aslında Antik Roma’ya dek gidiyor ama bugün gördüğümüz çeşme yakın tarihe ait. 1732’de yapılmaya başlanan Trevi, İtalyan mimar Nicola Salvi tarafından tasarlanmış, sonrasında Guiseppe Pannini ve farklı mimarlar tarafından tamamlanmış. Aslında çeşmenin yapımı için bir yarışma düzenleniyor. Ünlü İtalyan astronom, fizikçi, mühendis, filozof ve matematikçi Galileo Galilei ile aynı aileden olan mimar Alessandro Galilei yarışmayı kazanıyor ama Floransalı olduğundan tepkiye yol açıyor. Bu yüzden çeşmenin tasarımı Nicola Salvi’ye veriliyor.</p>
<p>Trevi Çeşmesi’ni istediğiniz gün ve saatte ziyaret edebiliyorsunuz ancak bizce günün erken saatlerinde gelmeniz, çekeceğiniz fotoğrafların selameti açısından daha iyi olur. O kadar turistik bir nokta ki boş bir anını bulup kol bacak bomb yaşamadan fotoğraf çekmek imkansız.</p>
<h3>1.2 Pantheon ♥</h3>
<img src="/assets/img/pantheon-roma-3.jpeg" alt="Pantheon Fotosu">
<p>Pantheon, Yunanca “tüm tanrıların tapınağı” anlamına geliyor. Antik dönemden kalma dünyanın en iyi korunmuş binası olmasıyla bilinen yapının en önemli özelliği kubbesi. Bu 43 metre çapındaki, görkemli taş kubbe Roma mimarlarının dehasının bir ürünü. Tavanda oculus (göz) adı verilen bir açıklık bulunuyor ve binanın tek ışık kaynağı. Bu kadar geniş çapta bir kubbenin, o günün imkanlarıyla nasıl betondan yapıldığıysa hala bir soru işareti. Söylenene göre Michelangelo, Pantheon’un içine girdiğinde gözlerine inanamamış ve şöyle demiş: Bu yapı meleklerin işi olmalı, insan tasarımı olamaz!</p>
<img src="/assets/img/pantheon-roma-4.jpeg" alt="">
<p>İmparator Hadrian tarafından, Pagan tapınağı olarak inşa edildiği dönemde, içinde pagan tanrı heykelleri varmış ancak 7. yüzyılda kiliseye çevrildiğinde Roma Katolik kilisesi bunları yok etmiş. Pantheon’un iç kısmında pek çok İtalyan kralının ve sanatçının da mezarı bulunuyor. Aralarından en ünlüsü Rönesans ressamı ve mimarı Rafael’inki.</p>
<p>Pantheon’a giriş 2023 Temmuz ayından beri ücretli eskiden ücretsizdi. Ters bir saatte gelirseniz, uzun kuyruklar beklemek durumunda kalabileceğinizi unutmayın. Burası pazar hariç haftanın her günü 08.30-19.30 saatleri arasında ziyaret edilebiliyor. 18.45’te kapanıyor. Son alımları da 18.30’da yapıyorlar. Pazar günü açık olduğu saatlerse 09.00-18.00. Bu noktada bir tüyo verelim en iyi zamanları sabah açıldığı saatler.</p>


</body>
</html>