<!DOCTYPE html>
<html lang="tr">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Sağlık Sayfası</title>
</head>
<body>
  <h1>Uykusuzluğu yenmenin kolay yolu: Haftada iki kez yeterli</h1>
  <h3>Eğer iyi uyuyamıyorsanız yapmak isteyebileceğiniz son şey spor
  salonuna gitmek olabilir. Ancak bir araştırmaya göre haftada iki kez
  veya daha fazla egzersiz yapmak uykusuzluk riskini önemli ölçüde azaltıyor.</h3>
  <hr>
  <img src="/assets/img/saglik2.jpeg" alt="Uykusuzluk Fotoğrafı">
  <p>Yapılan bir araştırma, düzenli egzersiz yapan kişilerin, uykuya dalmada zorluk
  yaşama olasılığının aktif olmayanlara göre yüzde 42 daha az olduğunu ve herhangi 
  bir uykusuzluk belirtisi bildirme olasılığının da yüzde 22 daha az olduğunu ortaya
  koydu.</p>
  <p>Aralarında İngiltere’den Imperial College London ve İzlanda'daki Reykjavik
  Üniversitesi'nden araştırmacıların bulunduğu araştırma, uzun vadede egzersiz 
  yapmaya devam eden kişilerin, egzersiz yapmayanlara kıyasla normal uyuma 
  (gecede altı ila dokuz saat) olma ihtimalinin önemli ölçüde daha yüksek olduğunu 
  da buldu.</p>
  <p>Ayrıca, kısa uyuyanların (gecede altı saat veya daha az) dalma olma olasılıkları
  önemli ölçüde daha düşüktü ve çok uzun bir süre (gecede dokuz saatten fazla) uyuma 
  olasılıkları da yüzde 52 daha azdı.</p>
  <p>Daha önce egzersiz yapmamış ancak daha sonra çalışma süresi boyunca egzersize 
  başlayan kişilerin bile normal uyuma ihtimali, sürekli hareketsiz olanlara göre 
  yüzde 21 daha fazlaydı.</p>
  <h3>4.339 KİŞİ DAHİL EDİLDİ</h3>
  <p>Araştırma için uzmanlar, yaklaşık yarısı kadın olan 4.339 kişiyi kapsayan dokuz 
  Avrupa ülkesinden gelen on yıllık verileri inceledi.</p>
  <p>Araştırmaya katılanlara egzersiz seviyelerine ilişkin sorular hem başlangıçta hem 
  de on yıl sonra soruldu. Ayrıca ne sıklıkta uykuya dalmakta güçlük çektikleri, uykuyu 
  sürdürme veya çok erken uyanma ya da ortalama ne kadar uyudukları gibi uykusuzluk 
  belirtileri hakkında da bilgi edinildi.</p>
  <p>Haftada iki veya daha fazla kez, haftada en az bir saat egzersiz yapan kişiler, 
  fiziksel olarak aktif olarak sınıflandırıldı.</p>
  <p>Eğer on yıl sonra hala bu seviyede egzersiz yapıyorlarsa, yoğun aktif olarak 
  sınıflandırıldılar; bu da katılımcıların dörtte birine tekabül ediyordu.</p>
  <p>Bu arada, insanların yüzde 37'si sürekli olarak aktif değilken, yüzde 18'i 
  aktif oldu ve yüzde 20'si pasif hale geldi.</p>
  <p>Verilerin analizi, "fiziksel olarak aktif kişilerin bazı uykusuzluk semptomları 
  ve hem uzun hem de kısa aşırı uyku süreleri yaşama riskinin daha düşük olduğunu" 
  gösterdi.</p>
  <p>Ancak araştırmacılar, insanların egzersiz yapmayı bırakması durumunda faydaların 
  kaybolabileceği konusunda uyardı.</p>
  <p>Araştırma BMJ Open dergisinde yayınlandı.</p>


</body>
</html>