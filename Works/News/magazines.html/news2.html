<!DOCTYPE html>
<html lang="tr">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Magazin Bülteni</title>
</head>
<body>
  <h1>Timothee Chalamet'li Bob Dylan filminden yeni kareler</h1>
  <h4>Timothee Chalamet'in hem Oscar hem de Nobel Edebiyat ödüllü dünyaca ünlü müzisyen Bob Dylan'ı
  canlandırdığı biyografik filmi 'A Complete Unknown'dan gelen yeni görüntüler filme dair merak uyandırdı.</h4>
  <hr>
  <p>Amerikan folk müziğinin ünlü ismi Bob Dylan'ın hayatını anlatan filmde 82 yaşındaki ABD'li sanatçıyı,
  ünlü oyuncu Timothee Chalamet canlandırıyor. 'A Complete Unknown’ adlı biyografik filmin setinden gece 
  çekimlerine ait fotoğraflar yayınlandı.28 yaşındaki Oscar adayı oyuncu Timothee Chalamet, filmin
  sahnelerinden birinde New York’ta bir sokaktan karşıya geçerken görüntülendi.</p>
  <img src="/assets/img/Timothee1.jpeg" alt="Timothee1">
  <p>Ünlü oyuncunun, hem Oscar hem de Nobel Edebiyat ödüllü dünyaca ünlü müzisyen Bob Dylan'a benzerliği
  gözden kaçmadı.Timothee Chalamet, James Mangold’un yönettiği filmin setinde siyah güneş gözlüğü, kahverengi
  süet ceket, siyah gömlek, yeşil pantolon ve süet botlar giymişti.Geçen hafta filmden ilk set kareleri gelmiş,
  fotoğraflarda Chalamet elinde gitar kılıfıyla görülmüştü.</p>
  <img src="/assets/img/timothee2.jpeg" alt="timothee2">
  <h4>1960'LI YILLARDA GEÇİYOR</h4>
  <p>Filmin senaryo detayları tam olarak açıklanmasa da Bob Dylan'ın 60'lı yıllarda tartışmalı elektro gitara
  geçiş dönemi ve folk müzik efsanesine dönüşme yolculuğunu temel aldığı biliniyor.Filmde Monica Barbaro,
  Dylan'ın eski eşi ünlü müzisyen Joan Baez'e hayat verecek. Elle Fanning de 1960'ların başlarında Bob Dylan'ın
  sevgilisi olan üniversite öğrencisi ve sanatçı Sylvie Russo'yu canlandıracak.</p>
  <img src="/assets/img/timothee3.jpeg" alt="">
  <h4>SON DÖNEMİN YÜKSELEN YILDIZI</h4>
  <p>Başrol oyuncusu Timothee Chalamet'in yıldızı ilk olarak 'Call Me By Your Name' ile parladı, 'Lady Bird' ile 
  başarısını kanıtladı. Chalamet, 'Beautiful Boy', 'A Rainy Day In New York' gibi filmlerle oyunculuk konusunda
  dikkatleri üzerine çekti.</p>
  <img src="/assets/img/timothee4.jpeg" alt="">
  <h4>TARİHE GEÇTİ</h4>
  <p>Müzisyenliğinin yanı sıra yazarlıkta da kendini kanıtlayan Bob Dylan, 2016'da Nobel Edebiyat Ödülü'ne 
  layık görüldü. George Bernard Shaw ile birlikte hem Oscar'ı hem de Nobel Edebiyat Ödülü'nü kazanmış olan 
  iki yazardan biri olan Dylan aynı zamanda; Nobel, Pulitzer, Oscar ve Grammy ödüllerinin hepsine sahip olan 
  ilk kişi olarak tarihe geçti.</p>
  <img src="/assets/img/timothee5.jpeg" alt="">


</body>
</html>