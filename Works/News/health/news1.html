<!DOCTYPE html>
<html lang="tr">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Sağlık Sayfası</title>
</head>
<body>
  <h1>Meme kanseri tedavisinde Angelina Jolie etkisi</h1>
  <h3>Bilim insanları, Angelina Jolie genine sahip 
  kadınların mastektomi ameliyatından korunmasına yardımcı 
  olabilecek bir çalışmayı duyurdu.</h3>
  <hr>
  <img src="/assets/img/saglik1.jpeg" alt="Angelina Jolie Fotoğrafı">
  <p>2013 yılında yaptırdığı genetik test sonucunda BRCA1 adlı genetik
  mutasyonu taşıdığını öğrenen Hollywood yıldızı Angelina Jolie, her iki 
  göğsünü ve yumurtalıklarını aldırarak gündem olmuştu. </p>
  <p>Jolie’nin taşıdığı genetik mutasyon, meme kanseri riskini %87 ve 
  yumurtalık kanseri riskini %50 artırıyordu. </p>
  <p>BRCA gen mutasyonu taşıyan kadınların meme ve yumurtalık kanserine 
  yakalanma riski daha yüksek olurken birçoğu mastektomi gibi önleyici 
  tedavi seçeneklerini tercih ediyor.</p>
  <p>Ancak yeni araştırmalar, genellikle meme kanserinin geç evrelerinde 
  uygulanan ilaçların mutasyona uğramış BRCA genlerini taşıyan sağlıklı 
  kişilere verilmesinin, bu kişilerin hastalığa yakalanmasını önleyebileceğini gösteriyor.</p>
  <p>İngiltere'deki Cambridge Üniversitesi akademisyenleri, hatalı BRCA1
  veya BRCA2 genleri taşıyan sağlıklı kadınların meme dokusundaki bağışıklık
  hücrelerinin "tükenme" belirtileri gösterdiğini keşfetti.</p>
  <p>Genellikle geç evre tümörlerde bulunan bu arıza, bağışıklık hücrelerinin
  hasarlı hücreleri temizleyemediğini ve bunun da sonunda kansere yol açtığını 
  gösteriyor.</p>
  <h3>İNSANLI ÇALIŞMALARA BAŞLANACAK</h3>
  <p>Kıdemli yazar Profesör Walid Khaled, fonksiyondaki bu engeli aşan immünoterapi 
  ilaçlarının halihazırda mevcut olduğunu söylerken, "Bu keşiften dolayı çok heyecanlıyız 
  çünkü bu, BRCA meme kanseri gen mutasyonu taşıyıcıları için ameliyattan başka önleyici 
  tedavi potansiyelini ortaya çıkarıyor."</p>
  <p>"Bağışıklık hücresi fonksiyonundaki bu bloğun üstesinden gelebilecek ilaçlar zaten 
  mevcut, ancak şu ana kadar bunlar yalnızca ileri evre hastalık için onaylandı. Daha 
  önce hiç kimse bunları önleyici bir şekilde kullanmayı düşünmemişti." .</p>
  <p>"Ancak bu ilaçların ciddi yan etkileri var ve biz şu anda bunları klinik öncesi 
  modellerde test ederek insanlar üzerindeki çalışmalara geçmeden önce güvenli bir dozaj 
  belirlemeye çalışıyoruz." dedi.</p>
  <p>NHS'ye göre BRCA1 gen mutasyonuna sahip 100 kadından 65 ila 85'inin yaşamları boyunca
  meme kanserine yakalanma riski bulunurken 40 ila 63 yaşları arasında da yumurtalık kanseri 
  geliştirme riskleri bulunuyor.</p>
  <p>BRCA2 mutasyonuna sahip 100 kadından 40 ila 85'inin de hayatlarının bir noktasında meme 
  kanserine yakalanacağı kaydediliyor.</p>
</body>
</html>